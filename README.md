# TrafficLightsSimulationGame е игра каде што играчот треба да контролира 4-насочна раскрсница без да предизвика несреќа. Самата игра ја започнавме без никаков почетен код.Употребени се шест класи: ObjectType, Man, Vehicle, Semaphore, Stage, TrafficLights.
Класата ObjectType е апстрактна класа во која се чува слика Model што претставува визуелна репрезентација на објектот, неговата позиција, насока, придвижување и дали успешно ја поминал критичната зона.Објектот може да биде или човек или возило. Па така, наследени класи од ObjectType се Man и Vehicle. Во Man дополнително се чува bool променлива isSelected (на hover може да се види траекторијата со црвена линија) и почетна и крајна дестинација. Постојат три слики за луѓето: дете, возрасен човек и старец. Во зависност од насоката на движење сликата се гледа од различна перспектива. За Vehicle дополнително се чува bool променлива isWaiting. Доколку е true, семафорот свети црвено и возилото чека. Доколку е falsе возилото се движи. Типовите на автомобили искористени во оваа игра се: audi, ford, амбулантно возило, полициско возило, караван, комбе, такси. Сите се движат праволиниско во обратен правец од тој од кој што тргнале. Пример: ако автомобилот доаѓа од запад, тој ќе се движи само кон исток. Во класата TrafficLights се чува листа од 4 семафори. Најважно за класата Semaphore е функцијата changeLight која доколку играчот стисне на
семафор сликата со црвено светло се менува во слика со зелено светло и обратно. Клучна класа во играта е Stage во која се одигруваат сите настани. Во неа се чуваат 4 листи со автомобили кои доаѓаат од различни правци, 1 листа за автомобилите кои се наоѓаат во критичниот домен во центарот на раскрсницата каде што можат да се судрат. Луѓето се појавуваат на сцената по случаен избор и правецот на нивно движење е исто така случајно. Постојат 24 начини на движење на еден човек. Сите објекти во играта се исцртуваат со Graphics. Програмата проверува дали во критичниот домен координатите на луѓето и возилата (или возилата меѓу себе) се совпаѓаат. Во тој случај се случил судар и играта завршува. Регулирањето на сообраќајот дополнително се олеснува со две опции. Играчот има можност доколку помине со стрелката врз некој човек да го дознае неговиот пат на движење и со тоа да спречи судар. Исто така доколку подолго време се случи да биде уклучено црвеното светло и настане застој на автомобилите, тлото под нив почнува да трепка црвено за да го предупреди играчот дека мора да го вклучи семафорот зелено. Инаку, играта завршува. За секое успешно поминато возило се добиваат плус 10 поени.





